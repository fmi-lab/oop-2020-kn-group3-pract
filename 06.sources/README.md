## Технически задачи 

### За динамична памет

_За всички задачи се убедете неформално, че всяка заделена памет я почиствате когато и където трябва._

1. Дефинирайте *коректно* конструктор за копиране и оператор равно за класовете DynamicArray и Matrix
    * Използвайте наготово кода им от [4тата седмица.](../04.sources)

2. Дефинриайте правилно методите `Matrix::addRow()` и `Matrix::addColumn()` в класа Matrix

### За header и source файлове

3. По аналогия с Person.h/Person.cpp изнесете в City.cpp функционалността (дефинициите на методите) на структурата City.
    * Уверете се, че се компилира и изпълнява правилно!
    * Кодът от миналото упражнение се помещава [тук](../05.sources)

4. Отново базирайки се на примера от миналото упражнение, изнесете цялата нетривиална функционалност (i.e. методи с повече от 1-2 реда) от класовете DynamicArray и Matrix в .cpp файлове.
    * Уверете се, че се компилира и изпълнява правилно!

### Други

В следващите задачи е възможно да срещнете отново проблема с циклични зависимости. Най-добре се убедете, че можете да решите задачите от предната секция.

5. Дефинирайте структура Policeman, която представя имунизиран полицай, който търси болни хора в града. Ето ви някои идеи:
    * Направете списък от полицаи във всеки град
    * На всеки 'ход' полицаят наблюдава около себе си дали някой ще кихне 
        * (да речем, здравите не кихат, а болен човек киха с 1% вероятност на всеки ход)
        * Ако кихне, го арестува веднага и го премахва от града.
    * Дайте възможност на всеки полицай да си почива: дефинирайте `Policeman::goToSleep()` и `Policeman::awake()`
    * За реализацията на предишното: дефинирайте `Policeman::update(),` който извиквайте за всички полицаи на всеки update() в City 
    * Направете така, че всеки полицай да може да получава 'заповеди' какво да прави с всеки кихнал: дефинирайте `Policeman::instruct(/* тип */)`. Измислете какво ще бъде "заповед" и направете пример в конструктора на City, където дайте заповеди на няколко полицаи.
    * Измислете нещо и вие!

5. Дефинирайте структура/клас Hospital, която поддържа списък от пациентите си.
    * Сложете във всеки град по една болница и наредете на полицията да прибира всеки кихнал
    * Болницата трябва да поддържа състоянието на всеки пациент (да кажем, в % излекуваност)
    * Връщайте вкъщи оздравелите хора
    * Намалете ефективността на оздравяването с нарастване на броя пациенти
    * Сложете ограничение на броя хора, които могат да влязат в болницата и отказвайте да приемете повече от някакъв фиксиран брой хора. 
        * Къде ще зададете това ограничение?
        * Какво ще прави полицай с болен човек, ако няма места в болницата?

6. Споделете и реализирайте свои идеи! Измислете връзки между обектите и демонстрирайте.
